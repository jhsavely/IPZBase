<!DOCTYPE html>
<html lang="">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link href="css/bootstrap.min.css" rel="stylesheet">
    <link href="css/general.css" rel="stylesheet">
    <script src="js/bootstrap.bundle.min.js">
    </script>
    <title>Algorithms and data structures</title>
</head>

<body>
    <div class="container p-5 my-5 bg-light border">
        <h1>Розділ: Основи програмування</h1>
        <h2>Тема: Алгоритми</h2>
    </div>
    <div class="container p-5 my-5 bg-light border">
        Алгоритм – це основа програмування. Він описує послідовність дій, які має виконати програма для
розв’язання поставленої задачі. У свою чергу, структури даних дозволяють оптимально розташовувати дані
необхідні програмі. Вибір певного алгоритму диктує необхідність використання певного переліку структур даних
для оптимального розв’язання задачі. Структури даних не розглядаються у програмуванні як окремі незалежні
концепції. Частіше за все їх асоціюють з певними алгоритмами, невід’ємною частиною яких вони є. Тому у
програмуванні алгоритми та структури даних – поняття, що завжди стоять поруч.
У цьому підручнику ви познайомитеся з базовими аспектами побудови алгоритмів, основними концепціями
та структурами даних. У ньому наведені різноманітні реалізації абстрактних типів даних, починаючи від
найпростіших лінійних структур даних, таких як стек, черга чи зв’язний список, закінчуючи деревами та графами,
та їхнім застосуванням у різноманітних алгоритмах.
Підручник складається з семи розділів кожен з яких присвячено певній темі дисципліни. У свою чергу, розділи
поділені на параграфи, нумерація яких включає номер розділу якому належить параграф. Нумерація всіх об'єктів
у посібнику (означень, лістингів програм, прикладів, рисунків тощо) складається з трьох частин: номеру розділу,
номеру параграфу та порядкового номеру об'єкта у цьому параграфі. Для відображення фрагментів коду
програм, інструкцій та ідентифікаторів, що використовуються при написанні програм, застосовується
моноширинний шрифт з підсвічуванням (різними кольорами), аналогічним до того, яке використовується у
сучасних інтегрованих середовищах розробки. Ці заходи мають значно полегшити процес сприйняття матеріалу.
Матеріал підручника пояснюється на великій кількості прикладів, більшість з яких супроводжуються
детальними описами алгоритмів, а ключові моменти програм пояснені у коментарях. Вихідний код усіх
наведених у підручнику програм опублікований на GitHub сторінці автора, звідки при бажанні, читач може
завантажити його скориставшись посиланням https://github.com/krenevych/algo. Репозиторій за цим посиланням
є проектом, орієнтованим на застосування інтегрованого середовища програмування PyCharm Community, що
вільно розповсюджується. Структура репозиторія повністю відповідає структурі підручника. Всі програми
розташовані у папці source, у якій міститься перелік папок, кожна з яких відповідає певному розділу підручника.
Далі кожна папка містить перелік папок, що відповідають параграфам підручника, котрі, в свою чергу, містяться
файли з вихідним кодом програм. Сподіваємось така організація прикладів дозволить читачу без особливих
труднощів знаходити програми наведені у підручнику.
Матеріал підручника передбачає, що читач володіє мовою програмування Python та парадигмою об’єктно-
орієнтованого програмування.

    </div>
</body>

</html>